<!DOCTYPE html>
<html>
   <head>
      <meta charset="utf-8" />
      <meta http-equiv="X-UA-Compatible" content="IE=edge">
      <title>MNKLT. Сяргей Календа</title>
      <meta name="viewport" content="width=device-width, initial-scale=1">
      <meta property="og:title" content="Мiнкульт. Сяргей Календа">
      <meta property="og:site_name" content="Лiтаратурны часопic">
      <meta property="og:url" content="http://www.minkult.me/">
      <meta property="og:description" content="Пісьменьнік, культуроляг, рэдактар часопіса беларускае прозы “Мінкульт”, аўтар кніг кароткай прозы, казак і раману.">
      <meta property="og:image" content="img/Sarge_Kalenda_personal_minkult.jpg">
      <link rel="icon" type="image/png" href="img/insight.png"/>  

      <link rel="stylesheet" type="text/css" media="screen" href="css/styles.css" />
      <link rel="stylesheet" type="text/css" media="screen" href="css/media.css" />
      <script src="https://yastatic.net/share2/share.js" async="async"></script>
   </head>
   <body class="deco kal">
        <header>
                <div class="menu menu-authors">
                        <div class="dropdown">
                                <div onclick="myFunction()" class="dropbtn"><i class="fas fa-bars"></i></div>
                                  <div id="myDropdown" class="dropdown-container">
                                        <a class ="waves-effect" href="index.html#author" title="know your author">Аўтары</a>
                                        <a class ="waves-effect" href="index.html#team">Рэдакцыя</a>
                                        <a class ="waves-effect" href="support.html">Падтрымка</a>
                                  </div>
                                </div>
                    </div>
        
        </header>
      <main>
         <section class="read">
            <div class="content read-content">
            <div class ="intro">
               <h2>Сяргей Календа</h2>
               <figure>
                  <img src="img/Sarge_Kalenda_personal_minkult.jpg" alt="Сяргей Календа">
               </figure>
               <p class="bio">Пісьменьнік, культуроляг, рэдактар часопіса беларускае прозы «Мінкульт», аўтар кніг кароткай прозы, казак і раману. Таксама піша пад псэўданімам Аляксандар І. бацкель. Нарадзіўся ў Капылі, Мінская вобласьць, Беларусь, 15.03.1985. З маленства жыве ў Мінску. Мае вышэйшую адукацыю па спэцыяльнасьці культуроляг-гебраіст. Скончыў БДУ, Факультэт міжнародных адносін. Скончыў Аддзяленьне Літаратуры й Філязофіі Беларускага Калегіюма пры Беларускім ПЭН-цэнтры. Сябра Саюза беларускіх пісьменьнікаў. Сябра Беларускага ПЭН-цэнтру. Зьяўляўся стваральнікам і галоўным рэдактарам часопіса сучаснае беларускае прозы і мастацтва «Макулатура», які распрацоўваў сумесна з мастаком Васілісай Палянінай.
               </p>
               <div class="divider"></div>
               <div class="ya-share2" data-services="vkontakte,facebook,twitter,telegram"></div>
            </div>
            <div class="text">
               <h3>Джустус, вялікі і непакорлівы</h3>
               <p>Я валодаю барам ужо трыццаць гадоў, але такіх наведнікаў, як той, што завітаў да мяне мінулым вечарам, ніколі не сустракаў. Мужчына быў сівы, і здавалася, ён перажыў нейкую бяду, па якой ніяк ня можа ачуняць. Нібыта хтосьці моцна яго напужаў, і ён такі і застаўся — з вырачанымі вачыма, з вуснамі, скрыўленымі, нібыта ён працягвае крычаць, — бязгучна.<br />
                Цені над барнай стойкай рабілі госьцеў твар самотным, сумным, страшным і адначасова прыцягальным, яго хацелася разглядаць, дзівіцца на зморшчыны на ілбе і пад вачыма.<br />
                Мужчына не назваўся, а проста сеў за барную стойку і папрасіў грогу.<br />
                На вуліцы гула завея, некаторыя дарогі былі ўжо заваленыя сьнегам, на вуліцах анікога, крамы пазамыканыя.<br />
                Я пачаў разаграваць кардамон і перац, каб дадаць у ром.</p>
                <p>— Я вось што скажу, шаноўны, — пачаў размову мужчына. — Вы ж памятаеце, быў тут у нас на гары жылы комплекс пабудаваны, гадоў сорак таму?<br />
                — Так. Ці не, ня памятаю, быў замалады. На гары? Велізарны дом...<br />
                — Ага, велізарны ня тое слова, яго абзывалі чалавейнікам, бо кватэраў было, як у сотах, а калідораў, як хадоў у мурашніку. Я тады займаўся гэтым домам, я валодаў ім, і будаваў яго таксама я. І назву яму прыдумаў я — «Мора-Акіян», бо дом гэты ўсімі вокнамі, як ні павярні, глядзеў на мора, на сьвітанак і заход сонца, прадзімаўся салёнымі вятрамі з захаду на ўсход і з поўначы на поўдзень. Фантастычная ўгода была ў мяне — зямлю пад будоўлю горад аддаваў амаль за так, разумееце.<br />
                — Не, ня вельмі.<br />
                — Ну, пустка гэтая на гары аддавалася чыноўнікамі амаль за бесцань, а я быў жвавы, малады, хацеў хутка разбагацець.<br />
                — А, усё, я зразумеў, пра якую вы пустэчу на гары, гэта ж тое месца, дзе ў сярэднявеччы былі шыбеніцы, на якіх вешалі бандытаў. І там цяпер звалка нейкая.<br />
                — Ня звалка, а тое, што засталося ад дамоў.<br />
                — І гэтую пустку аддалі для пакараньняў, каб увесь горад бачыў на гары, каго караюць, зь любога месца кожны жыхар мог падняць галаву і на верхатуры ўбачыць, ці гайдаецца там цела вядзьмаркі альбо забойцы. Кепскае месца, бо шыбенікаў там адразу і закопвалі.<br />
                — Ведаю-ведаю, але для бізнэсу і будоўлі гэта ня мела аніякага значэньня, людзям толькі давай сьмерць, ды яшчэ цёпленькую, і на талерцы з прыборамі. Паглядзіце, як у ахвотку людзі ходзяць на могілкі, як там часта ў сьвяты ядуць і выпіваюць яны са сваімі, а ў некаторых культурах нябожчыкаў і па рэках сплаўляюць, і ядуць іх згарэлыя парэшткі, і муміфікуюць розных манахаў. Вось я і думаў ператварыць месца трох шыбеніц у новы спальны раён «Мора-Акіян», зарабіць на страшным месцы.<br />
                Ведаеце, шаноўны, для бізнэсу часта няма межаў, ёсьць толькі фінансавыя абмежаваньні. Чалавек на ўсё згодзіцца, пытаньне толькі ў коштах. І вось я такі шчасьлівы, прадаў бацькаву хату і вырашыў далёка грошай не адкладаць, звольніўся з будаўнічай кампаніі і пачаў езьдзіць па ваколіцах, думаць, як і што б такое пачаць будаваць, каб выйшаў пасьпяховы праект.<br />
                Пасьля некалькіх месяцаў блуканьняў я і знайшоў сабе гэтую гару. Адразу пайшоў у мэрыю, дамаўляцца, а мне там і сказалі: бяры гэтую гару з гушчаром хоць за так, толькі крыжы і шыбеніцы прыбяры, гара ніколі нікому не была патрэбная, акрамя вернікаў і фанатыкаў, бо вось разьвіваецца турыстычны бізнэс уздоўж узьбярэжжа, а ў горы мала хто прагне падымацца. Я запэўніў, што калі інфраструктура хутка разьвіваецца, будзе і ў майго праекту добры прыбытак.<br />
                Я знайшоў памочніка, добрага хлопца, акуратнага, які паўсюль пасьпяваў з маімі наказамі.<br />
                Літаральна за год праект «Мора-Акіян» стартаваў, усе каштарысы былі падпісаныя, і мая будаўнічая кампанія ўзялася за працы над новым жылым комплексам, складзеным з трох дваццаціпавярховых дамоў, аб’яднаных адным унутраным дваром, паркінгам на першым паверсе, — утульна заяжджаць, і пэнтгаўсамі на апошніх.<br />
                Пачаўся пошук патэнцыйных кліентаў.<br />
                Сур’ёзна, я быў сьведкам, як мая рыэлтарка ўзяла тэлефон, каб абзвоньваць мясцовых бізнэсоўцаў, заводзіць знаёмствы, як тэлефон сам зазваніў у яе руках — нумар быў схаваны, і гэта быў добры знак, бо свае тэлефонныя нумары часта хавалі людзі, якія займаліся сур’ёзнымі справамі.<br />
                — Альбо пад нумарамі плішчацца рэклямнікі ды розныя тэлефонныя боты апэратараў... — дадаў я.<br />
                — Я не спрачаюся, але тое ня так істотна. Званіла жанчына, якая хацела набыць кватэру ў маім комплексе. Разумееце, вось у мяне на стале ляжаць яшчэ не разасланыя поштай рэклямныя флаеры, ніякіх нідзе банэраў аб продажы кватэраў, рыэлтары толькі пачыналі працу, а нам ужо тэлефануюць, каб набыць кватэру.<br />
                Суразмоўніца сказала, што прыедзе, хутка, і што гатовая засяліцца і аплаціць кватэру адразу на месцы. Мы яе папярэдзілі, што пакуль ідзе аздабленьне, трэба падпісваць паперы і рабіць першы ўнёсак, каб засяліцца праз тры месяцы. На што жанчына адказала, што прыедзе, калі ўсё будзе гатова, і ўмовы яе такія: на месцы адразу ўсё падпісаць, заплаціць яна гатоўкаю, і заселіцца адразу ж.<br />
                Мы ўсе ў офісе падумалі, што тэлефануе хворая. І забыліся на яе амаль адразу.<br />
                У нас закіпела праца... але радасьці тое кіпеньне не прынесла, выявілася, што жыхары гораду нават слухаць не хацелі ні пра якія гарачыя прапановы ў новым комплексе «Мора-Акіян». Усе кідалі слухаўкі, альбо яшчэ горш — маглі аблаяць маладых і руплівых агентаў.<br />
                Быў час, я ажно страціў веру ў тое, што знайду пакупнікоў. Бо ня толькі тутэйшыя, а нават з суседніх гарадоў людзі адмаўляліся слухаць, і ўсе на адзін голас казалі, што побач з шыбенікамі жыць ня будуць, бо зямля там насычаная сьлязьмі ды іншымі вывяржэньнямі зь целаў павешаных. Да ўсяго, пайшлі плёткі, што там, побач з шыбеніцамі, у лясным гушчары пакараных і закопвалі, і быў такі цёмны час у нашай гісторыі, што нават расстралялі мясцовую інтэлігенцыю, падчас чорных гадоў жыцьця пад акупацыяй.<br />
                Спачатку я думаў, што быў жа добры знак: пазваніла жанчына, няхай і здавалася вар’яткай, яшчэ да пачатку рэклямнай кампаніі, — але ўсе нашыя тэлефоны ў офісе пачалі пакрывацца пылам, ніводны не азываўся, толькі мы назвоньвалі з мабільных кліентам. Шчыра скажу, я і ня памятаю, хто працаваў у маім офісе, але мой памагаты Януш выконваў працу за пецярых, і ўсё адно пад канец будаўніцтва, калі здалі гатовыя дамы, я выдыхнуў з палёгкай, бо яшчэ пара месяцаў — і варта было б хвалявацца наконт фінансаваньня. А цяпер заставаўся час сабраць усе сілы і шукаць кліентаў, я нават падумваў, каб заахвоціць Януша паехаць у Галівуд і пагутарыць пэрсанальна зь Людвігам пра нечуваныя пэрспэктывы — займець маёмасьць каля мора, на гары, вокнамі на чатыры бакі сьвету, такіх дамоў ніхто ніколі не будаваў, і да ўсяго, тут можа ўсё вырасьці ў залаты зімовы курорт, у параўнаньні зь якім той жа Аспэн будзе глядзецца недарэчнай вёскай...<br />
                І не пасьпеў я дадумаць, як мне патэлефанаваў мужчына і сказаў, што хоча зараз прыехаць і набыць кватэру. На месцы падпіша ўсе дамовы, заплаціць наяўнымі.<br />
                — Хм, дзіўна неяк. Здаецца, я чуў пра гэты дом, але ў маладосьці жыў у іншай краіне, мне бацькі распавядалі, што нехта тут распачаў будоўлю стагодзьдзя, але я ня надта слухаў, што там бацькі распавядалі, прыяжджаў рэдка, дый тое, калі вымушаны быў, а цяпер... Бачыце, амаль трыццаць гадоў даглядаў бацькаў бар, сям’ёй аброс, варта было толькі на пахаваньне маці прыехаць і ўбачыць, які хворы зрабіўся мой стары.<br />
                — Вось таму вам будзе цікава пачуць гэтую гісторыю зь першакрыніцы, а не з газэтаў, якія пісалі розную лухту, і нават пачалі праводзіць незалежныя расьсьледаваньні якасьці і хімічнага складу будматэрыялаў. Але я забег наперад.<br />
                — Я, шчыра, даволі доўга зусім не цікавіўся жыцьцём сваёй правінцыі, бо марыў скончыць школу і адразу паляцець мясцовым кукурузьнікам у сталіцу, бо там было шмат пэрспэктываў.<br />
                — А ў выніку... — і мужчына разьвёў рукамі.<br />
                — Так, у выніку я працягваю бацькаву справу, і жанаты са сваёй аднаклясьніцай. Каб мне сказалі пра гэта ў мае дзёрзкія дваццаць тры, калі я быў безразважным шаленцам, змагаўся зь дзяржавай і лічыў, што ўхапіў удачу за хвост...<br />
                — Во-во, і я лічыў, што ўхапіў удачу за хвост з гэтай неверагоднай гарой шыбенікаў.<br />
                І вось уявіце, праз гадзіну да нас у офіс, а мы перавезьлі яго з падгор’я на першы паверх аднаго з корпусаў навабуду, заходзіць мужчына — выглядае ён, нібыта яго білі на баксёрскім рынгу, а потым не далі нават душ прыняць і гэткага сіняга, змалочанага і сьмярдзючага выправілі да нас.<br />
                Ён рухаўся нібыта ў сьне, павольна. Зайшоў, павітаўся і спытаў, хто прадасьць яму жытло.<br />
                Я паказаў яму на фатэль, хітнуў сакратарцы, і тая ўзялася рыхтаваць паперы.<br />
                Я зьбіраюся зь першым пакупніком кватэры працаваць асабіста — так бы мовіць, сам запушчу машыну продажу.<br />
                Мужчына сеў, і на імгненьне быццам прыснуў, потым заківаў галавой, нібы пагадзіўшыся са сваім унутраным голасам, паклаў на мой стол старую валізку, раскрыў яе, і я ўбачыў купу наяўных грошай, банкноты былі неахайна спакаваныя, некаторыя пакамечаныя... Я адразу падумаў, што мужчына ці абрабаваў банк, ці разьбіў велічэзную скарбонку, куды зьбіраў грошы не адзін дзясятак гадоў.<br />
                Я папрасіў Януша ўзяць валізку, пералічыць грошы і трымаць пры сабе, пакуль мы не падпішам дамовы.<br />
                Праз гадзіну я ўжо перадаваў ключы першаму ўладальніку кватэры. І, ведаеце, што мяне зьдзівіла? Мужчына зайшоў у новае жытло безь нічога, без валізаў, торбаў, і машыны не было з рэчамі для пераезду.<br />
                Я тады падумаў, што яму ўсё прывязуць яшчэ... і папрасіў Януша зноў пералічыць грошы.<br />
                Можна мне запаліць тут?<br />
                — Добра, курыце, сёньня пусты вечар, сьнег мяце гэтак, што на двор хіба вар’ят выйдзе, — сказаўшы гэта, я пашкадаваў, бо мужчына пільна на мяне паглядзеў, але не было відаць па ягоным твары, што я яго пакрыўдзіў. — Вам наліць яшчэ?<br />
                — Давай, налі, мы ж на ты, добра?<br />
                — Ага. Тады пазнаёмімся: Томас.<br />
                — Зрабі мне двайны грог, то бок вялікі куфаль, можна нават літровы, піўны. Калоціць мяне.<br />
                Я — Адам. Адам Тарасаў.<br />
                Ну дык вось, мінае роўна тры дні, і я магу прысягнуць, што роўна а дзявятай гадзіне раніцы мне тэлефануюць. Цяпер ужо жанчына па тэлефоне, нібыта з далёкай краіны, голас зь іншага канца сьвету, глыбокай ямы, і распавядае, што хутка прыедзе набыць кватэру, на апошнім паверсе, з сабою вязе гатоўку.<br />
                Разумееш, Томас, усё як дэжа-вю, паўтараецца: званок, візыт, валізка скамечаных грошай, толькі гэта была жанчына, і выглядала яна гэтак, быццам толькі што перанесла апэрацыю на страўніку, і яе адразу з бальніцы паслалі сюды: яна няспынна ікала і трымалася за жывот, і гэтая яе ікаўка (нібыта перад вачыма ўсё тое) — сьмярдзела скіслым халадцом. Яна падпісвае паперы, а выглядае, нібыта яе званітуе.<br />
                — Ох, фу, брыдота.<br />
                — І вось, Томас, усе тэлефоны ў офісе маўчаць, замоваў няма, але кожныя тры дні я атрымліваю кліента праз мабільны тэлефон. Усе кліенты далёка ня ў лепшым фізычным стане. Нягледзячы ні на што, на розны ўзрост і стыль адзеньня, усе гэтыя людзі выглядалі, нібыта яны адной нагой у труне. Стандартная схема: за гадзіну ўсё аформіць — грошы ў валізцы — ключы ад кватэры.<br />
                Некаторыя ўдваіх прыходзілі, і ўтраіх, але ніводнай сям’і зь дзецьмі я не засяліў. Усе выглядалі самотнымі парамі, сужыцелямі, сябрамі...<br />
                А цяпер, Томас, давай зоймемся матэматыкай.<br />
                — Добра, Адам, ты ня супраць, калі я і сабе налью?<br />
                — Ды рабі што хочаш! Мне трэба пра ўсё распавесьці, бо я нават дзецям нічога не казаў, а жонка ўвогуле думае, што я на старасьці гадоў паехаў урэшце адведаць бацькоўскія магілы. Разумееш, я занадта доўга трымаў гэта ў сабе.<br />
                — Так, разумею, — адказаў я, змаўчаўшы, што ва ўсіх разьвязваецца язык з бармэнам.<br />
                — Глядзі, ёсьць тры будынкі на дваццаць паверхаў, аднапад’ездавыя будынкі, квадратныя з чатырма кватэрамі на паверсе, каб кожная кватэра выходзіла на іншы бок сьвету, — атрымліваецца роўны крыж. Потым у нас першыя паверхі ў дамах — паркінг, і ў адным доме мы забралі другі паверх цалкам пад офіс. А, ну і апошні паверх — гэта пэнтгаўс, адзін пэнтгаўс на паверх — разам тры пэнтгаўсы. Палічым, колькі кватэраў агулам з пэнтгаўсамі: дзьвесьце пятнаццаць.<br />
                І як павялося, кожны трэці дзень я прадаваў кватэру. Два гады запар, нікуды не зьяжджаючы, я прадаваў кватэры. Супрацоўнікаў усіх звольніў, бо яны ня мелі працы, толькі Януша пакінуў, які на самым пачатку, калі я афармляў трэцяга паводле ліку кліента, паклаў мне ў рукі ляльку.<br />
                — Якую ляльку? У сэнсе? Праз гэта вы Януша пакінулі? Ці што? — Відавочна, мой госьць ужо добра сагрэўся, і нават разагрэўся грогам — пра гэта сьведчыла няроўнае апавяданьне.<br />
                — Не. Слухай. Прыносіць мне Януш ляльку, я гляджу — апранутая, як я, і нават у прышытых гузіках я знайшоў падабенства да сваіх вачэй.<br />
                Януш мне кажа, што лялька — абярэг. Што не падабаюцца яму гэтыя паўжывыя кліенты. І што я адзін атрымліваю іхныя званкі і замовы — нячыста гэта. Кажа мне, каб ляльку я насіў у кішэні, што зрабіў яе з маіх шкарпэтак, якія днямі падабраў у душавой.<br />
                А я яшчэ бегаў шукаў тыя шкарпэткі.<br />
                — Гэта што, Адам, лялька вуду нейкая?<br />
                — Я ня ведаю, сур’ёзна, але пачаў яе насіць у кішэні швэдра, назваў яе Джэкам, бо спадабалася, як гучыць, ну й верш такі, помню, мне ў дзяцінстве маці чытала: «Дом, які пабудаваў Джэк», так што ўсё супала. Я таксама дом пабудаваў. І не адзін.<br />
                І вось мінаюць тыдні, павольна, але непахісна я прадаю кватэры разам зь Янушам і Джэкам, і вось што дзіўна — паркінг пусты. Ніхто з жыхароў ня езьдзіць аўтамабілем? Немагчыма. У двары ніхто не гуляе з сабакам, не выходзіць на шпацыр, дзяцей на пляцоўцы няма.<br />
                Мой праект «Мора-Акіян» ператварыўся ў жах і без шыбеніцаў. А іх мы, дарэчы, вырашылі ня зносіць, бо хто ведае, што пад імі ў зямлі ляжыць... Проста перарабілі іх у аркі ды абсадзілі плюшчом, каб усё гэта схавалася з вачэй, бо напраўду ніхто не наважыўся выкопваць іх.<br />
                У вокнах дамоў вечарамі зрэдку запальвалася сьвятло.<br />
                Я суцяшаў сябе думкаю, што відаць, гэтак спрацавала рэкляма, і сюды багатыя сваякі выправілі нямоглых, старых і ссохлых родных — дыхаць паветрам, бо мора побач, і лавіць промні сонца ў кожнае імгненьне дня.<br />
                — Разумею вас, цяжка было назіраць, як руйнуецца мара.<br />
                — І не кажыце, я ж спадзяваўся на іншае, але першыя два гады можна было назваць самымі прыўкраснымі, пакуль прадаваліся кватэры. А пазьней, калі да мяне прыйшла маладая пара, нечакана маладая, я нават зьдзівіўся, што хлопец і дзяўчына выглядалі звычайна, ня кепска і ня хвора, акрамя, можа, шнараў — шырокіх і чырвоных, на руках у абодвух. Яны мне сказалі: «На пятнаццатым паверсе ў вас засталася кватэра нумар пяцьдзясят тры. Мы яе набываем». І вывалілі мне з торбы, старой такой торбы, прагнілай, цэлы стос скамечаных банкнотаў.<br />
                Калі хлопец нахіляўся вытрасьці грошы на стол, я заўважыў у яго агідна тоўсты чырвона-сіні шнар на патыліцы, і яшчэ падумаў: з такімі шнарамі не жывуць.<br />
                Я праверыў дакумэнты, але насамрэч правяраць не было чаго, бо я і сам ведаў, што ў мяне засталася свабодная толькі кватэра пяцьдзясят тры.<br />
                Ну вось, я прадаў ім апошнюю кватэру. Выдыхнуў, супакоіўся, пачаў думаць, што і гэты офіс мне не патрэбны, і паркінг таксама... Думаю сабе, гладжу звыкла ў кішэні Джэка, і тут чую сьветлы, разумны голас у галаве: «Трэба табе, Адаме, зьяжджаць куды падалей, грошы на рахунку ёсьць, „Морам-Акіянам“ няхай далей займаецца Януш!»<br />
                І на наступны дзень я перадаў усе справы Янушу, зрабіў яго аканомам, дворнікам (прыбіраць і так не было патрэбы, бо сьмецьце не зьбіралася), ахоўнікам і вахтарам.<br />
                Зьехаў я на радзіму, думаў, што на пару тыдняў, ажно захрас там да сёньня, бо займеў сям’ю.<br />
                — Мы з табой тут падобныя, мне таксама трэба было рызыкнуць, каб зразумець, што дома лепш!<br />
                — Не кажы, Томас, і вось калі я зьехаў, — Адам працягла каўтнуў палову ўжо цеплаватага грогу з паўлітровага куфля, і працягнуў: — Калі я зьехаў, на наступны дзень, а гэта значыцца, зноў на трэці...<br />
                Памёр першы пакупнік. Знайшоў яго мёртвым Януш, бо хадзіў па калідорах і заўважыў на дзьвярах нейкую цьвіль, пачаў адціраць, а цьвіль не паддаецца, да ўсяго яшчэ і прарасла неяк дзіўна, літарай Х...<br />
                Ну, Януш пачаў адскрабаць, налёг на дзьверы, а тыя адамкнуліся, і вось, карціна алеем: мярцьвяк.<br />
                Ты разумееш, блізкіх у яго няма, страхоўкі ніякай, толькі цела ў кватэры — акуратна адзетае, абутае, нібы гаспадар кватэры паклаўся, стомлены, у гарнітуры адпачыць. Нават дакумэнтаў не знайшлі... Але ж я і ня памятаю, каб ксэракапіяваў іх, усе дамовы запаўнялі на падставе таго, што даваў мне ў якасьці пашпарта кліент, і я, далібог, не магу згадаць, што дакладна бачыў.<br />
                Мэдычная экспэртыза выявіла спыненьне сэрца, якое, паводле патолягаанатама, было ў вельмі кепскім стане.<br />
                Я папрасіў Януша сьціпла і акуратна пахаваць майго першага пакупніка на гарадзкіх могілках, што ніжэй па схіле гары.<br />
                І каб ні слова не пратачылася ў мэдыі! Каб ніводнай літары зь любога сказу, слова, радка пра тое, што адбылося, не зьявілася ні ў воднай газэце. Самі аплацім пахаваньне.<br />
                — Ды гэта неймаверная гісторыя. Адам, ты мне тут прыдумляеш, п’яны... Але добра, распавядай, я люблю такое слухаць.<br />
                — Вось бачыш, я і кажу, людзі любяць пра сьмерць слухаць, пагатоў вусьцішныя гісторыі, і ня толькі слухаць, але і зазіраць пад ложак, у шафу альбо ў чорны калодзеж, у спадзеве спужацца — але ня так моцна, каб адбіла ахвоту ўзірацца празь мяжу дазволенага.<br />
                Карацей, усё памкнулася, нібыта ў зваротным кірунку. Кожны трэці дзень Януш знаходзіць на дзьвярах імшысты крыж, а за дзьвярыма нябожчыка, нябожчыцу, альбо адразу дваіх памерлых.<br />
                Я, каб не разьдзімаць з гэтага скандалу, на працягу двух гадоў выплачваў Янушу грошы, і той займаўся не ўладкаваньнем дамоў, але пахаваньнем за пахаваньнем.<br />
                Усё, што ў мяне засталося з той выспы, — а я ж паехаў толькі з дакумэнтамі, грашыма і спадзевамі, — мой Джэк. Я гэтак да яго прывязаўся, што нават памыў у пральнай машыне, зашыў і схаваў на кніжнай паліцы, пакуль падрослая старэйшая дачка не знайшла яго...<br />
                — Добра, добра, добра, Адам, а далей што?!<br />
                — Ну... Паліцыя толькі паціскала плячыма: маўляў, самі вінаватыя, пазасялялі старых і нямоглых, яшчэ і на гушчары трох шыбеніц...<br />
                Ніхто нічога не хацеў ведаць, разважаць, шукаць адказаў, на мае дамы пачалі глядзець як на справядлівую кару.<br />
                — Ну ня ведаю — думаю, што ўсе гэтыя паліцэйскія дома ўвечары зьлівалі сваім родным інфармацыю пра сьмерці, пагатоў новых пахаваньняў не маглі не заўважаць у невялікім горадзе.<br />
                — Я мяркую, Томас, што я свой жылы комплекс пабудаваў дзеля таго, каб дапамагчы перапахаваць шыбенікаў у нармальных умовах, на могілках, бо іншага тлумачэньня ў мяне няма. А гэты Януш, хто б ён ні быў, надта ладна выканаў такую працу, яшчэ і Джэка мне стварыў. А сам, ведаеш што? — Адам відавочна быў нападпітку.<br />
                — Што?<br />
                — Зьнік ён. Разумееш, зьнік.<br />
                — Вось гэта гісторыя...<br />
                — Самая рэальная гісторыя, а то! Дарэчы, а як там гара тая, з шыбеніцамі?<br />
                — Ну як, я ведаю толькі, што прастаялі будынкі некалькі гадоў, потым улады абвясьцілі іх зонай карантыну, бо нейкая цьвіль пайшла па цэгле, вырашана было разабраць будынкі, бо высокія яны, і небясьпечна на гары.<br />
                — Гэта зразумела. Цікава, куды падзелі ўвесь матэрыял. Вядома, не адвозілі далёка, мо закапалі ў які катлаван.<br />
                — Я б у мора выкінуў, каб з канцамі. Але ведаеш, калі разабралі будынкі, цьвіль высахла, і нават амаль нічога не засталося, каб дасьледаваць, і захоўваць карантын на гары...<br />
                — У мора, так, каб той жа Ктулху там пабудаваў дамы для тапельцаў, — і Адам засьмяяўся, а хутчэй захрыпеў, сумна і страшна. Потым рэзка сьціх. — Я сюды ня проста так прыехаў, бо колькі гадоў не дае мне спакою адзін і той жа сон — вось я ўздымаюся на гару, а там мяне сустракае навюткі, толькі пабудаваны комплекс «Мора-Акіян», увесь такі прыгожы, і з кожнага акна на мяне глядзяць яны, мае кліенты, жыхары... І я падымаюся на апошні паверх у сваім улюбёным трэцім корпусе, дзе месьціцца самы прыгожы, як на мой густ, пэнтгаўс. І шчасьлівы я ад гэтага, неверагодна... Нейкае нерэальнае шчасьце, такое, якога я ніколі не адчуваў, эўфарыя, словам. І вось я ў пэнтгаўсе, і мяне сустракае і абдымае надзвычай прыгожая, проста нейкая шалёна сэксуальная жанчына, з кашэчымі вачыма, а я іду да яе, і ў кішэні швэдра гладжу ляльку Джэка, а потым мне робіцца страшна, балюча шкада самога сябе, і сьмерці... — стары апусьціў галаву на рукі, і на сэкунду здалося, што ён плача, але ён нешта прамармытаў пад нос і прыціх.</p>
                <p>А калі мінула хвіліна, я зразумеў, што мой наведнік сьпіць.<br />
                Я яшчэ пастаяў моўчкі, падумаў, што рабіць з Адамам, потым наліў сабе ўіскі ды замкнуў уваходныя дзьверы — усё адно чакаць сёньня няма каго, і пайшоў у другую частку дому, жылую.<br />
                Мая памерлая жонка сядзела перад тэлевізарам з келіхам віна, у яе былі мокрыя валасы і адзежа.<br />
                — Даўно цябе не было.<br />
                — Справы.<br />
                — Там у бары заснуў адзін падарожнік.<br />
                — Ага.<br />
                — Што глядзіш?<br />
                — Нічога. Толькі ўключыла.<br />
                Я падышоў да валізкі побач з фатэлем, адчыніў, кінуў заробленыя сёньня некалькі паперак і жменю манэт, потым сеў у фатэль і выпрастаў ногі.<br />
                — Ці доўга мне яшчэ зьбіраць грошы?<br />
                — Пакуль іх ня будзе дастаткова.</p>
                <p class="where">Сакавік 2017 — кастрычнік 2018
                Вісьбю, Готлянд, Швэцыя / Вэнтсьпілс, Латвія</p>

            </div>
         </section>
         <section class="how-help">
            <div class="how-help-content">
                <div class="title"><h2>Хочаш дапамагчы часопicу?</h2></div>
                <ul class="collapsible popout">
                            <li>
                                <div class="collapsible-header">
                                    <a href="mailto:mimikriabel@gmail.com"><i class="far fa-envelope"></i></a> 
                                    <h3>Напiшы тэкст</h3> 
                                </div>
                                <div class="collapsible-body"><p>Наш фармат, прабачце — «Фармат!», абсалютна нефарматны, мы адкрытыя для ўсяго на сьвеце, для свабоды творчасьці і волі думкі, мастацкай непаўторнасьці ды яркасьці, для нас кожны тэкст — гэта спачатку акт мастацтва, а ўжо потым — фармальнасьці кшталту правапісу ды іншага, бо ўзровень мастацкасьці не існуе ў прыродзе. Немагчыма знайсьці правілы, формулу альбо пралічыць штосьці, што стварае чалавек, бо заўжды кожны тэкст, карціна, перформанс, будзе вынікам сумы «ПІ» у квадраце, са сваім доўгім хвастом пагрэшнасьці... Бо ідэалу не існуе, а толькі межы, якія ствараюць самі людзі, асабліва тыя, хто сьвята верыць у сваю праўду мастацтва, якая можа быць усяго толькі прывідам, які падпарадкоўваў тых самых бязмозглых выконваць загад, працу: «Я рабіў сваю работу, свой арбайтэн»</p></div>
                            </li>
                            <li>
                                <div class="collapsible-header">
                                        <a href="https://ulej.by/project?id=786187"><svg xmlns="http://www.w3.org/2000/svg" width="52" height="56" preserveAspectRatio="xMidYMid" class="head__logo-icon" viewBox="0 0 50 56"><path fill-rule="evenodd" d="M46.131 44.603L29.085 54.52c-2.464 1.425-5.497 1.425-7.962 0L3.969 44.603C1.505 43.179 0 40.547 0 37.698V17.864c0-2.848 1.491-5.481 3.955-6.905l17.133-9.917c2.465-1.424 5.473-1.424 7.938 0l17.103 9.917c2.465 1.424 3.87 4.057 3.87 6.905v19.834c0 2.849-1.403 5.481-3.868 6.905zm1.337-26.135c0-2.283-1.192-4.393-3.167-5.535l-1.264-.745v1.682c0 .314-.45.57-1.582.57-1.132 0-1.582-.256-1.582-.57v-1.931c0-1.166-.573-1.9-1.722-2.564L28.283 3.62c-1.975-1.142-4.417-1.142-6.393 0L5.758 12.933c-1.976 1.142-3.226 3.252-3.226 5.535v18.626c0 2.284 1.238 4.394 3.214 5.535l16.137 9.314c1.975 1.141 4.385 1.141 6.361 0l9.911-5.756c1.149-.664 1.718-1.398 1.718-2.563V17.92c0-.315.45-.57 1.582-.57 1.132 0 1.582.255 1.582.57v25.455l1.264-.746c1.975-1.141 3.167-3.251 3.167-5.535V18.468zM34.697 29.403c-.398.237-4.099 2.478-4.455 2.684-.413.238-.496.457-.496.756v3.383c0 3.168 4.431 3.168 4.431 0v-2.048c0-.002-.186-.003-.186-.005 0-.315.21-.912 1.342-1.581 1.132-.67 1.375-.499 1.375-.184v3.818c0 4.435-10.126 4.435-10.126 0V20.389c0-3.801 10.126-3.801 10.126 0v5.65c0 1.875.179 2.061-2.011 3.364zm-.52-8.705c0-2.743-4.431-2.747-4.431-.016v9.906s2.562-1.454 2.565-1.457c1.444-.837 1.866-1.241 1.866-2.554v-5.879zM21.902 39.325c-1.132 0-1.515-.255-1.515-.57h-.134V9.124c0-.315.45-.911 1.582-1.581 1.132-.669 1.582-.498 1.582-.183v31.395c0 .315-.383.57-1.515.57zM7.085 36.226l-.003-18.151c0-.315.395-.663 1.526-.663 1.132 0 1.527.317 1.527.632l.004 18.182c0 2.534 4.418 2.534 4.418 0V17.92c0-.315.45-.57 1.582-.57 1.132 0 1.582.255 1.582.57v18.306c0 4.435-10.636 4.435-10.636 0z" class="cls-3"></path></svg></a>
                                    <h3>Стань фундатарам</h3>
                                </div>
                                <div class="collapsible-body">
                                    <div class="support-block content">                                                                
                                        <div class="support-block-sublock">
                                        <a href="https://ulej.by/pay-step2?project_id=786187&compensation_id=786378" title="Ulej">
                                            <h4>5 BYN</h4>
                                            <p>Дзякуй ад "Мінкульта".</p>
                                            <img src="img/kitty.svg" alt="kitty thanks u flaticon">
                                        </a>
                                        </div>
                                        
                                        <div class="support-block-sublock">
                                        <a href="https://ulej.by/pay-step2?project_id=786187&compensation_id=786381" title="Ulej">
                                            <h4>15 BYN</h4>
                                            <p>Перадзамова нумара</p>
                                            <img src="img/kitty-3.svg" alt="kitty perorders minkult flaticon">
                                        </a>
                                        </div>
                                        <div class="support-block-sublock">
                                        <a href="https://ulej.by/pay-step2?project_id=786187&compensation_id=786384" title="Ulej">
                                            <h4>30 BYN</h4>
                                            <p>Нумар з аўтографамі</p>
                                            <img src="img/kitty-2.svg" alt="kitty sign minkult flaticon">
                                        </a>
                                        </div>
                                    </div>
                                </div>
                            </li>
                            <li>
                                <div class="collapsible-header"><i class="fas fa-bullhorn"></i><h3>Распавядзi пра нас</h3></div>
                                <div class="collapsible-body">
                                    <div class="ya-share2" data-services="vkontakte,facebook,gplus,twitter,reddit,lj,viber,skype,telegram"></div>
                                </div>
                            </li>
                </ul>
            </div>
        </section> 

      </main>
      <footer>
        <div class="footer-content content">
            <div class="footer-block">
                <h4>Падпiшыся на Мiнкульт</h4>
                <p>Пакiнь e-mail, каб атрымлiваць навiны часопicа</p>
                <form id="form1" name="form1" class="wufoo topLabel page" accept-charset="UTF-8" autocomplete="off" enctype="multipart/form-data" method="post" novalidate="" action="https://coughka.wufoo.com/forms/zawjggu13oayjo/#public">
                    <div class="form-content">
                    <label class="desc" id="title1" for="Field1">
                        Email
                    </label>
                    <input id="Field1" name="Field1" type="email" spellcheck="false" class="field text medium" value="" maxlength="255" tabindex="1" placeholder="e-mail">
                    <input id="saveForm" name="saveForm" class="btTxt submit" type="submit" value="&#8594;">
                           
                    <input type="hidden" id="idstamp" name="idstamp" value="TceZwVYv7Ff+ftd4jjehgYF+ab+OUUQQySG0Z+2dap4=">
                </div>
            </form>                             
            </div>
            <div class="footer-block">
                <div class="menu-footer">
                    <a href="index.html#author">Аўтары</a>
                    <a href="index.html#team">Рэдакцыя</a>
                    <a href="support.html">Падтрымка</a>
                </div>
                <div>
                    <p><small>E-mail: mimikriabel@gmail.com</small></p>
                    <p><small>Выкарыстанне матэрыялаў Мiнкульт магчыма толькі з пісьмовага дазволу рэдакцыі.<br>
                    Актыўная спасылка на старонку Мiнкульт, якая ўтрымлівае арыгінал публікацыі, абавязковая.<br>
                    Сайт можа ўтрымліваць кантэнт, не прызначаны для прагляду асобаў, малодшых за 27 гадоў.</small></p>
                </div>
            </div>
        </div>
    </footer>

    <div class="subfooter">
        <small><a href="http://www.pakrouski.info/" title="Make tea not war">Андрэй Пакроўскі</a> <i class="fas fa-crow"></i></small>
    </div>

        <div class="fixed-action-btn">
            <a class="btn-floating btn-large red center">
                <img src="img/fist.svg">
            </a>
            <ul>
              <li><a class="btn-floating" href="mailto:mimikriabel@gmail.com"><i class="far fa-envelope"></i></a></li>
              <li><a class="btn-floating" href="support.html"><i class="fas fa-bullhorn"></i></a></li>
              <li><a class="btn-floating" href="https://www.facebook.com/minkulture/"><i class="fab fa-facebook-f"></i></a></li>
            </ul>
    </div>


    <script src="https://code.jquery.com/jquery-2.2.0.min.js" type="text/javascript"></script>
    <script type="text/javascript" src="js/materialize.js"></script>

    <script src = "js/accordion.js"></script>
    
    <script src="js/dropdw.js"></script>

   </body>
</html>